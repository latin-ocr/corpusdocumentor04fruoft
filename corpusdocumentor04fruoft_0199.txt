ANNO 1522

Paedore oppletur, moeror gravis onmia, tristis
Omnia luctus habet, non est noctuve dieve

Ulla quies ; noctem optamus, sed somnus acerbus
Aut properat spectris, aut mox procul aufugit3 inde
Optamus lucem, sed lux invisa dolorem

Intendit, longo miseris vel longior anno,

Claudunt infoelix immensa repagula claustrum

Ob jice ferrato, crebris ferrata columnis

Altera pars horret, squalentem habet altera murum,
Vix nisi per tenueis coeli exoptabile lumen
Aspicimus rimas, spissis obtusior aura

Incrassata umbris, flatus offendit anhelos

Pulmonis miseri et tetro contristat odore

Infirmas nares3 nulla hic solatia, nullus

Est hominum accessuS, nemo hic confortat amico
Colloquio miseros, soli atra animalia mures

Et nigri pulices et pendula aranea filo

Se librans tenui atque horrenda silentia, circum
Triste sodalitium praestant lugentibuS, atque
Interdum turpes tristi solamine glires

Nos circum ducunt choreas. Nos omnibus eheu,
Invisi, sine spe humana hic considimus; omnes
Nos fugiunt, omnes nos in moerore relinquunt
Affiietos3 non est frater, non est soror, ullus
Non notus, non affinis, non charus amicuS,

Non dulcis conjux, non dulcia pignora nati,

Non dulcis genitor, non dilectissima mater,

Quae nos invisat, neque ad hoc admittitur. Hostes,
Qui nostram quaerunt animam nostrumque eruorem,
Qui sitiunt avidi, rident, laetantur, atroces
Exacuunt linguas, maledicunt, dentibus atris
Subsannant miseros, ludunt striduntque cachinnis,
Rodunt absentes, frendunt labrisque dolosis

Dira venena vomunt, quatiunt caput, ore minaei
Insultant post terga viris, rumpuntur amara
Invidia, mussant, ringunt, dirisque susurris
Oblatrant graviter3 faeti sumus undique toto

Orbe grave obloquium, tacti sumus undique magnum
Opprobrium, risus, spectaclum, abjectio, cunctis
Fabula nota, jocus, stupor, execratio, dirus

Sibilus, et quid non tandem? Quidnam ergo, quid eheu,

Jam faciendum igitur? Num desperabimus? Ah non,
Non desperandum est; nam, si nos deserat orbis,
Optimus haud quaquam Christus nos deserit ! Ecce,
Christus adest, micuit paries, micuere columnae
Carceris et tremulo resplendent lumine diri
Fornicis anfractus3 medio stans lumine Christus
Accedit moestos, dextraque humaniter aegros

153

