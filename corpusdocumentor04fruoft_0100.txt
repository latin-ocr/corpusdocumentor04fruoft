54 ANNO 1521

principes saeculares, duoque civitatum nomine, universos ordines ct status
sacri Romani imperii repraesentantes ct ad hoc communi omnium jussu et
nomine deputati, vocato ad se Martino praedicto. nullum non admonendi et
adhortandi cum. ut tandem resipisceret, et nisi id faceret, quae ipsum a
nobis ct sacro imperio legumque constitutionibus poenae manerent, decla-
randi officium frustra insumpserunt. Unus etiam eiusdem sacri imperii
elector. adhibitis secum duobus doctoribus pietate et scientia praeclaris,
non solum adhortationibus, sed etiam multorum errorum evidentibus redar-
gutionibus, ad ipsius usque obmutescentiam factis, mox seorsim ipsum
prudenter et humane commonefecit, ut ad summi pontificis et sedis aposto-
licae nostrorumque et sacri imperii statuum et caeterarum fidelium nationum
sanam sententiam, juxta continuatum tot saeculis ecelesiae ritum potius
quam ad suam unius opinionem respiceret. A qua si recedens, in ordinem
redire vellet. id se primum nonnullorum sanctorum patrum, qui et ipsi
aliquando erraverunt, laudabili exemplo, deinde salvis anima, corpore et
honore, facturum cognosceret. Ad quae Martinus antedictus, etsi varia
pleraque ct diversa, cumque eis, quae scripserat, pugnantia, nihilo tamen
meliora aut saniora privatim respondit, quam publice coram nobis et
sacro imperio fecerat. Atque adeo se non omnes modo supra memoratos, sed
et concilium ipsum generale (si quod fieret) suspectum habere protestatus
est. Et (ut certissimo et omni exceptione majori testimonio nobis constat)
pollutissimo ct sceleratissimo ore profari non est veritus, res evangelii et
catholicae fidei nunquam fuisse in conciliis generalibus bene tractatas. Unde
non injuria plurimum nobis mirari subiret, cur nam a summi pontificis
sententia, ad generale concilium nuper provocarit, quum tam impie de
conciliis ipsis loquatur et scribat, nisi manifeste sciremuS, ut nihil haereticis
aeque formidabile atquc oecumenicum concilium : ita nihil illis iisdem magis
proprium esse, quam ut dictis factisque et scriptis secum ipsi dissideant.
Quod si usquam alibi, praecipue in Lutheri libris (divina providentia sic
operante, quo ipsius vana aedificia per se ruant) passim legere et videre est.
His omnibus et singulis sic omnino, ut praemittitur, se habentibUS‚ quum
praedictus Martinus tam perverse et obstinate in suis adeo manifeste haere-
ticis opinionibus persisteret,'ut ab omnibus iis, qui sapiunt, partim demens
partim etiam malo aliquo obsessus spiritu judicaretur, nos, juxta tenorem
salvi conductus, ipsum statim a conspectu nostro missum fecimus, datoque
sibi in comitatu uno ex heraldis nostris, et praescripto termino, a die vicesima
quinta mensis Aprilis, qua ex Wormacia discessit, ad viginti deinde proxime
futuros dies, quibus peractis, una salvus conductus peractus et extinctus
conseretur. Nunc tandem ad reliquas opportunas medelas, huic pestillentis-
simo morbo necessarias,“in hunc, qui sequitur modum, procedere decrevimus.
Primum omnium, ad honorem Dei omnipotentis Romanique pontificis et
sanctae sedis apostolicae debitam reverentiam, pro imperialis dignitatis officio
ac debito necnon zelo et studio, quo nostrorum maJ'orum more et ingenita
etiam nobis vi, ad defensionem catholicae fidei sanctaeque Romanae et uni-
versalis ecclesiae honorem, tutelam et protectionem, omnes nostras vires et
facultates, imperium, regna, dominia, amicos, vitam denique et animam
ipsam nostram exponere sumus parati, ex imperiali et regia authoritate
necnon consilio et assensu electorum, et omnium sacri Romani imperii

