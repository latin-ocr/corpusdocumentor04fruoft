40 ’ ANNo 1521

nymo, constituti fuerunt, ita nunc, urgente necessitate, prout eorum incumbit
officio. constituant se murum pro populo christiano, non tacendo tamquam
canes muti non volentos latrare, scd incessanter clamando et exaltando vocem
et praedicando et praedicari faciendo verbum Dei ac veritatem fidei catholicae
contra damnatos articulos et haereticos supradictos.

ξ 6. Necnon omnibus et singulis parochialium ecclesiarum rectoribus ac
religiosis quorumcumque ordinum, etiam mendicantium, exemptis et non
exemptis, ut praemittitur, similiter in virtute sanctae obedientiae mandamus,
ut sicut ipsi nubes a Domino constituti sunt, ita spiritualem imbrem in populo
Dei seminare, et contra supradictos articulos, ut praefertur, damnatos, sicut
etiam corum incumbit officio, publice publicare non vereantur3 scriptum est
enim, quod perfecta charitas foras mittit timorem. Vos igitur, et vestrum
singuli onus tam meritorii negocii devota mente suscipientes, vos in illius
executione sic solicitos ac verbo et opere studiosos atque diligentes exhi-
beatis, quod ex vestris laboribus, divina nobis favente gratia, sperati fructus
adveniant, ac per solicitudinem nostram, quae causas pias gerentibus pro
retributione debetur, palmam gloriae non solum consequi mereamini, verum
etiam apud nos et sedem praedictam non immerito valeatis, de exacta
diligentia vestra uberius commendari.

57. Verum, quia difficile foret praesentes declarationis et publicationis
literas ad praesentiam et personam propriam Martini et aliorum declara-
torum et excommunicatorum hujusmodi personaliter deducere, propter eis
faventium potentiam, volumus, ut affixio et publicatio praesentium literarum
in valvis duarum cathedralium seu metropolitan. aut unius cathedralis et
alterius metropolitanae in dicta Alemania consistentium ecclesiarum, per
unum ex nunciis nostris ibidem existentibus facta, in eos liget et arctet,
Martinumque et alios declaratos damnatos hujusmodi demonstret in omnibus
et por omnia, acsi eis et eorum cuilibet personaliter intimatae et praesentatae
fuissent.

ἓ 8. Et quia etiam difficile foret praesentes literas ad singula quaeque loca
deferre, in quibus earum publicatio necessaria foret, volumus et praefata
auctoritate decernimus, quod earum transumptis, sigillo aliqu'us praelati
ecclesiastici seu ex nunciis nostris praedictis munitiS, et manu alicujus publici
notarii subscriptio ubique stetur, prout praesentibus originalibus literis
staretur, si essent exhibitae vel ostensae.

,ξ 9. Non obstantibus constitutionibus et ordinationibus apostolicis ac
omnibus illis, quae in prioribus literis nostris praedictis voluimus non obstare,
caeterisque contrariis quibuscumque.

g lO. Nulli ergo omnino hominum liceat hanc paginam nostrae constitu-
tionis, declarationis, praecepti, mandati, assignationis, voluntatis et decreti
infringere vel ei ausu temerario contraire. Si quis autem hoc attentare prae-
sumpserit, indignationem omnipotentis Dei ac beatorum Petri et Pauli
apostolorum ejus se noverit incursurum.

Datum Romae apud sanetum Petrum, anno Incarnationis Dominicae mille-
simo quingentesimo vigesimo primo, tertio nonas J anuar.‚ pontificatus nostri
anno octavo.

Magnum Bullarium Romanum, (leel Ι, blz. 614-615.

