430 ANNO 1525

ll‘ordenas. Quin magis id operam dent, ut poenitentiam revera praestent,
emendatius vivant, et ab omni simulatione sese alienissimos esse testentur?

Montanus. Nonne seriptum ost: u Septies in (lie vadit iustus? ’ν

ll'ordenas. Fateor : sedisti neque iusti sunt, neque unquam resurgunt. Hanc
enim adulteram gentem, ut spurcas sues videmus nusquam a suo volutabro
discedere : aut potant enim strenue, aut scortantur turpiter, aut ociose agunt.
Et his scilicet tam speciosis novatae vitae speciminibus iustitiae laudem
deferemus?

Montanus. Fatemur omnes castigandos esse, si modo malum hoc non est
corrigibile. Nunc vero, quoniam in plurimorum capita est divulgatum,
parcendum est, iuxta Oenones, multitudini delinquenti.

Wordenas. Non est quod multitudinem vestrae licentiae et scelerum
impunitati praetexatis. Quod enim gladius in adulteros non exeratur (1), illud
magis in causa crediderim, quod qui gladij ministri esse debebant, ipsi
eodem fere morbo laborent, ijsdem vitijs madeant. Proinde videte, ne, dum
super festuca mea coelum terrae miscetis, ipsi, trabem vestram non adver-
tentes, gravius aliquando iudicium feratis. Ego nimirum ob coniugium a
Domino mihi concessum, sed ab humano die mihi in speciem prohibitum,
haereticus traducor, publicum mundo spectaculum fio. Sed quae vos multo
foedissima in vestro coelibatu admittitis, nemo ea vobis probro vertit. Sed
est qui videat haec, et iudicet Deus, ut hominum oculos maxime fallatis.

Rosemundus. Posset igitur sacerdos maritus fieri eum bona conscientia?
nam id videor ex verbis tuis colligere.

W'ordenas. Si dixero vobis, non credetis mihi.

Montanus. Audiamus quid vis dicere.

Wordenas. Sed vereor, ne canes mihi sitis ad laniandum quam discendum
promptiores.

Montanus. Bona verba.

Wordenas. Si velitis acquiescere iudicio meo secundum Scripturas, in
promptu est responsio.

Montanus. Age ergo, quid moraris respondere?

U'ordenas. Quid? stabisne iudicio meo?

Montanus. Hoc nobis religio sit dicere (2).

Dzwenvorthus. Sinite, quaeso vos, dicat. En deferimus tibi iudicium.

Montanus. Hoc nos quidem non stipulamur, respondere tamen te iubemuS‚
ut sicubi erres a veritate, rectius a nobis iustituaris.

Wordenas. Indigni estis eum Pilato, apud quos testimonium detur veri-
tati. Sanctum enim canibus non est dandum, neque margarita ante porcos
objicienda est (3).

Montanus. Non respondebis vel tandem, si uxorem duxisti, an non?

Wordenas. Non nisi productis testibus.

Montanus. Quid tergiversando usque adeo testes provocas? satis sit merito,
nos id tibi criminis impingere (4).

(1) In maryz'ne : Cur impunita adulteria.

(2) Idem ε O religio!

(3) Idem : Matthaei, 7.

(4) Idem : Atticae scilicet fidei magistros.

