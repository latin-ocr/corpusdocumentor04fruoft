ANNO 1520 31

sed doctrinam contrariam catholicae fidei inimicam sive seandalosam seu
damnatam, inmodicam offensam divinae majestatis ac universalis ecelesiae
et fidei catholicae detrimentum et scandalum dogmatizantes claves quoque
ecclesiae vilipendentes, notorios et pertinaces haereticos, eadem auctoritate,
fuisse et esse declarantes, eosdem ut tales harum serie condemnamus et eos
pro talibus haberi ab omnibus utriusque sexus Christi fidelibus supradictis
volumus et mandamus, eosque omnes et singulos, omnibus supradictis et
aliis contra tales a Jure inflictis poenis, praesentium tenore subjicimus, eisdem
irretitos fuisse et esse decernimus et declaramus.

g 12. Inhibemus praeterea sub omnibns et singulis praemissis poenis, eo
ipso incurrendis, omnibus et singulis Christi fidelibus superius nominatis, nc
scripta etiam praefatos errores non continentia, ab eodem Martino quomodo-
libet condita vel edita, aut condenda vel edenda, seu eorum aliqua tamquam
ab homine orthodoxae fidei inimico, atque ideo vehementer suspecta, et ut
ejus memoria omnino deleatur de Christi fidelium consortio, legere, asserere,
praedicare, laudare, imprimere, publicare sive defendere, per se vel alium
seu alios directe vel indirecte, tacite vel expresse, publice vel occulte, seu in
domibus suis, sive aliis locis, publicis vel privatis, tenere quoquo modo
praesumant; quinimo illa comburant, ut praefertur.

ἓ 13. Monemus insuper omnes et singulos Christi fideles supradictos, sub
eadem excommunicationis latae sententiae poena, ut haereticos praedictos
declaratos et condemnatos, mandatis nostris non obtemperantes, post lapsum
termini 'supradicti evitent, et quantum in eis est, evitari faciant, nec cum
eisdem vel eorum aliquo commercium aut aliquam conversationem seu
communionem habeant nec eis necessaria ministrent.

ἓ 14. Ad majorem praeterea dicti Martini suorumque complicium, fautorum
et adhaerentium ac receptatorum praedictorum, sic post lapsum termini
praedicti declaratorum haereticorum et condemnatorum confusionem, uni-
versis et singulis utriusque sexus Christi fidelibus, patriarchis, archiepiscopis,
episcopis, patriarchali-um, metropolitanarum et aliarum cathedralium, eol-
legiatarum ac inferiorum ecclesiarum praelatis, capitulis, aliisque personis
ecclesiasticis, saecularibus et quorumvis ordinum etiam mendicantium
(praesertim ejus congregationis, cujus dietus Martinus est professus et in qua
degere vel morari dicitur) regularibus, exemptis ct non exemptis, necnon
universis et singulis principibus, quacumque ecclesiastica vel mundana
fulgentibus dignitate regibus, imperatoris electoribus, ducibus, marchio-
nibus, comitibus, baronibus, capitaneis, conductoribus, domicellis, communi-
tatibus, universitatibus, potestatibus, civitatibus, terris, castris et locis, seu
eorum habitatoribus, civibus et incolis, omnibusque aliis et singulis supra-
dictis, per universum orbem, praesertim in eadem Alemania constitutis,
mandamus quatenus sub praedictis omnibus et singulis poenis, ipsi vel eorum
quilibet, praefatum Martinum, complices, adhaerentes, receptantes et fautores
personaliter capiant, et captos ad nostram instantiam retineant et ad nos
mittant, reportaturi pro tam bono opere a nobis et sede apostolica remune-
rationem praemiumque condignum, vel saltem eos et eorum quemlibet,
de metropolitanis, cathedralibus, collegiatis et aliis ecclesiis, domibus,
monasteriis, conventibus, civitatibus, dominiis, universitatibus, communita-
tibus, castris, terris ac locis respective tam clerici et regulares quam laici,
omnes et singuli supradicti omnino expellant.

