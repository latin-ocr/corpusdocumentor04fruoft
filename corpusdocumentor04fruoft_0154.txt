108 ANNO 1522?

sacerdotes. tanquam haeresim illud reprobm erravi enim dignitati sacerdotali
derogans et maximam confusionem in statum christianorum inducens et ordi-
nem hierarchicum pervertens; instructus Jam sentio, nullum esse sacerdotem,
qui possit conficere corpus Christi et a peccatis absolvere, nisi qui est ad hoc
ordinatus ab episcope, secundum ritum ecclesiae Romanae ς et, si laici verba
consecrationis proferrent, etiam cum intentione consecrandi et verba absolu-
tionis cum intentione absolvendi, non solum peccarent, verum etiam non con-
secrarent nec absolverent; etsie teneo, quod sacramentum ordinis est unum de
septem sacramentis a Christo institutum.

Quod autem scripserim et senserim, modum orandi, quem ecclesiasticae
personae in horis canonicis tenent, esse superstitiosum et judaice cerimonio-
sum, erravi, sanctam observantiam ecclesiae denigrans‚ homines ab oratione
et contemplatione retrahenS, unde instructus sentio, orandi et contemplandi
modum in ecclesia receptum, esse honestum, sanctum ct laudandum.

Quod scripserim ct senserim, servitutem esse, quod certis diebus et horis
praecipiuntur in ecclesiis convenire ad orandum, erravi execrabiliter, nul-
lum discrimen inter prophanum et sacrum faciens, et in contemptum et deso-
lationem et desertionem loci sacri3 unde J'am institutus, sentio, ecclesiam
rationabiliter nos certis diebus posse obligare ad conveniendum ad ecclesias,
et hoc non facere ad servitutem, sed potius ad libertatem spiritus.

Quod autem scripserim et senserim, non esse licitum pro administratione
sacramentorum et collatione sepulturae et praedicatione verbi Dei aliquid
debere recipi, erravi, Pauli apostoli doctrinae contraveniens, qui, quamvis non
acceperit, asseruit tamen, licitum esse ei accipere, et exigere pro evangelii
praediea.tione; unde instructus sentio, quod pro administratione sacramento-
rum potest licite aliquid accipi. Et fateor, me nimis licentiose taxasse statum
ecclesiasticum.

Quod taxaverim praedicatores verbi divini, quod in concionibus suis totiens
inculcant sanctos doctores scholasticos, fatcor me sacris praedicationibus
derogasse, et sacros scholasticos doctores contempsisse3 et sentio instructus,
cos apte posse adduci et allegari, cum verbum Dei exponitur.

Quod scripserim et senserim omnibus olim citra ullum discrimen, exceptis
mulieribus, esse liberum in publico docere et sacras litteras interpretari,
fatcor me errasse, et in contemptum sacrarum litterarum illud adseruisse,
ex quo daretur occasio in multos errores incidendi, unde instructus fateor,
me laudabili ccclesiae consuetudini contradixisse et sentio consonum esse
rationi, deputari aliquos per ecclesiam ad docendum et praedicandum, ut via
seminandi errores praecludatur, aliis ad id non indifferenter admissis.

Quod autem scripserim, renatum esse evangelium et Paulum revixisse
propter scripta Lutheri et ejus sequacium, erravi, sacrosanctum evangelium
et Paulum blasphemans, et doctoribus sacris evangelium et Paulum interpre-
tantibus injuriam inferens, sed jam instructus, sicut fateor me errasse, et
propositionem sapientem haeresim scripsisse, ita reprobo libertatem, quam
Lutherus docet, et eam potius servitutem peccati censeo.

Quod scripserim, nulla opera nostra esse meritoria et nullo modo in nostris
meritis esse confidendum, erravi in fide et moribus impie et scandalose et
contorte admodum, et non solum praeter, sed contra mentem apostoli inter-
pretatus sum textum illum Si circumcidamini, etc.

