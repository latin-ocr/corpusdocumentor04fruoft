30 ANNO 1520

haeretici, ac ad omnium et singularum suprascriptarum poenarum et censu-
rarum severitatem procedere possemus.

g 8. Nihilominus de eorumdem fratrum nostrorum consilio, omnipotentis
Dei imitantes clementiam, qui non vult mortem peccatoris, sed magis ut
convertatur et vivat, omnium injuriarum hactenus nobis et apostolicae sedi
illatarum obliti, omni qua possumus pietate uti decrevimus, et quantum in
nobis est, agere, ut proposita mansuetudinis ad cor revertatur et a praedictis
recedat erroribus, ut ipsum tamquam filium illum prodigum ad gremium
ecclesiae revertentem benigne recipiamus. Ipsum igitur Martinum‚ et quos-
cumque ei adhaerentes eJusque receptatores et fautores, per viscera miseri-
cordiae Dei nostri et per aspersionem sanguinis Domini nostri Jesu Christi,
quo et per quem humani generis redemptio et sanctae matris ecclesiae aedi-
ficatio faeta est, ex toto corde hortamur et obsecramus, ut ipsius eeclesiae
pacem, unitatem et veritatem, pro qua ipse Salvator tam instanter oravit ad
Patrem, turbare desistant, et a praedictis tam perniciosis erroribus prorsus
abstineant, inventuri apud nos, si effectualiter paruerint et paruisse per
legitima documenta nos certificaverint, paternae charitatis affectum et
apertum mansuetudinis et clementiae fontem.

ἓ 9. Inhibentes nihilominus eidem Martino ex nunc ut interim ab omni
praedicatione seu praedicationis officio omnino desistat.

ἓ 10. Alioquin in ipsum Martinum‚ si forte justitiae et virtutis amor a
peccato non retrahat indulgentiaeque spes ad poenitentiam non reducat,
poenarum terror coerceat disciplinae, eumdem Martinum eJusque adhae-
rentes, complices, fautores et receptatores tenore praesentium requirimus et
monemus, in virtute sanctae obedientiae et sub praedictis omnibus et singulis
poenis eo ipso incurrendis, districte praecipiendo mandamus, quatenus infra
sexaginta dies, quorum viginti pro primo, viginti pro secundo et reliquos
viginti dies pro tertio et peremptorio termino assignamus, ab affixione
praesentium in locis infrascriptis, immediate sequentes numerandOS‚ ipse
Martinus, complices, fautores, adhaerentes et receptatores praedicti a
praefatis erroribus eorumque praedicatione ac publicatione et assertione,
defensione quoque, et librorum seu scripturarum editione super eisdem sive
eorum aliquo omnino desistant, librosque ac scripturas, omnes et singulas,
praefatos errores seu eorum aliquos quomodolibet continentes, comburant
vel comburi faciant. Ipse etiam Martinus errores et assertiones hujusmodi
omnino revocet ae de revocatione hujusmodi per publiea documenta in forma
juris valida, in manibus duorum praelatorum consignata, ad nos infra alios
similes sexaginta dies transmittenda, vel per ipsummet (si ad nos venire
voluerit, quod magis placeret) cum praefato plenissimo salvo conducto, quem
ex nunc concedimus, deferenda, nos certiores efficiat, ut de ejus vera
obedientia nullus dubitationis scrupulus valeat remanere.

ἓ ll. Alias si (quod absit) Martinus praefatus, complices, fautores, adhae-
rentes et receptatores praedicti secus egerint, seu praemissi omnia et
singula infra terminum praedictum eum effectu non adimpleverint, apostoli
imitantes doctrinam, qui haereticum hominem, post primam et secundam
correptionem, vitandum docuit, ex nunc, prout extunc, et e converso,
eumdem Martinum‚ complices, adhaerentes, fautores et receptatores prae-
fatos et eorum quemlibet, tamquam aridos palmites in Christo non manentes,

