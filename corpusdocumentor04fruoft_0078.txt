32 ANNO 1520

ἓ 15. Civitates vero, dominia, terras, castra, villas, comitatus, fortalicia,
oppida et loca quaecumque ubilibet consistentia eorum et eorum respective
metropolitanas, cathedrales, collegiatas et alias ecclesias, monasteria, prio·
ratus, domus, conventus et loca religiosa vel pia, qu'uscumque ordinis, ut
praefertur, ad quae praefatum Martinum vel aliquem ex praedictis declinare
contigerit, quamdiu ibi permanserint et triduo post recessum, ecclesiastico
subjicimus interdicto.

§16 Et ut praemissa omnibus innotescat, mandamus insuper universis
patriarchis, archiepiscopis, episcopis, patriarchalium, metropolitanarum et
aliarum cathedralium ac collegiatarum ecclesiarum praelatis, capitulis,
aliisque personis ecclesiasticis, saecularibus et quorumvis ordinum supra-
dictorum regularibus, fratribus, religiosis, monachis exemptis et non exemptis
supradictis, ubilibet pracsertim in Alemania constitutis, quatenus ipsi vel
eorum quilibet sub similibus censuris et poenis, eo ipso incurrendis, Marti-
num, omnesque et singulos supradictos, qui elapso termino hujusmodi
mandatis scu monitis nostris non paruerint, in eorum ecclesiis, dominicis et
aliis festivis diebus, dum inibi major populi multitudo ad divina convenerit,
declaratos haereticos et condemnatos publice nuncient faciantque et mandent
ab aliis nunciari et ab omnibus arctius evitari.

§IT Necnon omnibus Christi fidelibus, ut eos evitent, pari modo sub
praedictis censuris et poenis. Et praesentes literas vel earum transumptum
sub forma infrascripta factum, in eorum ecclesiis, monasteriis, domibus,
conventibus et aliis locis legi, publicari atque affigi faciant. Excommuni-
camus quoque et anathematizamus omnes et singulos cuiuscumque status,
gradus, conditionis, praeeminentiae, dignitatis aut excellentiae fuerint qui,
quominus praesentes literae vel earum transumpta, copiae seu exemplaria
in suis terris et dominiis legi, affigi et publicari possint, fecerint, vel quoquo
modo procuraverint, per se vel alium seu alios, publice vel occulte, directe
vel indirecte, tacite vel expresse.

ἓ 18. Postremo quia difficile foret praesentes literas ad singula quaeque
loca deferri, in quibus necessarium foret, volumus et apostolica auctoritate
decernimus, quod earum transumptis manu publici notarii confectis et sub-
criptis‚ vel in Alma Urbe impressis, et sigillo aliquus ecclesiastici praelati
munitis, ubique stetur, et plena fides adhibeatur, prout originalibus literis
staretur et adhiberetur, si forent exhibitae vel ostensae.

ἓ 19. Et ne praefatus Martinus omnesque alii supradicti, quos praesentes
literae quomodolibet concernunt, ignorantiam earumdem literarum et in eis
contentorum omnium et singulorum praetendere valeant, literas ipsas in
basilicae principis apostolorum et cancellariae apostolicae necnon cathedra-
lium ecclesiarum Brandenburgensis, Misnensis et Mespergensis (2) valvas affigi
et publicari volumus Decernentes‚ quod earumdem literarum publicatio sic
facta, supradictum Martinum omnesque alios et singulos praenominatos, quos
literae hujusmodi quomodolibet concernunt, perinde arctent, acsi literae
ipsae die affixionis et publicationis hujusmodi eis personaliter lectae et inti-
matae forent, cum non sit verisimile, quod ea quae tam patenter fiunt,
debeant apud eos incognita remanere.

ἓ 20, Non obstantibus constitutionibus et ordinationibus apostolicis, seu si
supradictis omnibus et singulis vel eorum alicui aut quibusvis aliis a sede

