410 ANNO 1525

ritatem improbando contemneret tam illiberaliter, aede sacra prohiberent.
Quod ubi factum esset, martyr noster fratrum precibus adductus ne tam
pie coeptum opus intermitteret, et invalesceret magis atque magis papae
nundinatio, sub his diebus semel rem sacram fecit, semel caput tonsori
submisit, charitati magis et praesenti rerum necessitati acquiescens quam
affectibus indulgens. Hoc illud postremum ac numero quartum fuit sacrum,
quod triennalis sacerdos unquam feeit. Sub haec vero, defuneto mercenario,
quem diximus parocho, Romanista quidam priori successor novam tragoe-
diam Wordenati movet. Coaeto enim senatu, Pistorius noster iudicio sistitur,
proque causa dicere iubetur. Rogatus vero multa super papatu, super
purgatorio et patrum decretis, uno adeo dicto adversariorum procacitatem
eludens, contestatur, Deum frustra coli praeceptis ae doctrinis hominum.
Caeterum coniugii sui, quam postulabant rationem, offerebat se eoram doctiore
simul ac frequentiore ecelesiae conventu redditurum. Accersuntur igitur
sacerdotes, qui de eausa coniugali cognoscant, ijdemque tres de nomine;
sed in hoe triumviratu erat, qui, priusquam ad inquisitionem ventum esset,
novi parochi conatum et gloriosam actionem eludens, rogitabat, cuiusnam
mandato eas turbas dare in libera civitate ausus esset. Cum vero eius rei
mandatum a superiore iudice nullum haberet, pudefactus ille abijt‚ ac
dissolvit conciliabulum. Caeterum, postero die, acceptis a Wordenato
magistratu rerum apud illos gestarum tabulis, omnia quam potest odiosissime
calumniator ille impudens apud dominae Margarethae aulam deponit. Cuius
postea iussu iterum comprehensus VVordenas, Hagam Comitis, quae mihi
patria est, advehitur, quatuor stipatus lictoribus. In qua profectione, etsi
identidem patuit captivo elabendi etiam tuta occasio, fugere tamen ne
tentavit quidem, quin Hagiensem carcerem gaudens velut ultro insilijt'.
Huius rei fama (ut erat nova) cum ad aures meas perferretur in ludo literario
tum quidem rem gerentis, correpto calamo apologiam quandam pro vincto
fratre ex pietate meditor : qua causam eius iustam, facilem, vincibilem
propugnare aggredior, nescius quid eadem captivitatis sors mihi quoque tum
immineret3 nam intra triduum proximum eodem carcere concludor, proditus
a factione monastica, ut quorum ordinem scripto improbassem. Hic sane,
ut suavissimum hominis convictum taceam, calamo ipso dictante furtim
excipio, quae ab inquisitoribus privatim illi obtigissent. Ea sequentibus
congressibus bona fide reddentur.

Quod si propius velis, amice lector, hunc hominem tibi delineatum, sic
habeto: corpus illi erat rectum ac procerum, facies reverenda et hilaris,
frons ardua, vultus ingenuus et liberalis, capillicium oblongum, nigrum ac
rarum, ossa robore firma, aetas integra: xxvii enim annum vix attigerat.
In disputando vero acer fuit, in docendo apertus, in admonendo liber, in
corripiendis adversariis mire fervidus : tum incessus hominis aequus erat ac
gravis, color vero suffuseus. Possem plaeraque alia tam virtutis quam fidei
argumenta, quae per id tempus clarissima in eo adverti, referre, nisi frustra
vino vendibili hic appendatur hedera, iuxta proverbium. Etenim quis fuerit,
quam peetus illi in Domino arserit. suo ipse martyrio et obitu satis superque
declaravit. Haec habui, quae de vita hominis pijssimi, quamque strictim,
perscriberem. Tui candoris fuerit, lector amicissime, laborem nostrum
christianae pietatis studio susceptum boni consulere. Quod si reliqua quoque

