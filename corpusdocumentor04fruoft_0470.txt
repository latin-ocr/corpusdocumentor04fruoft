424 ANNO 1525

Montanus. Cum te pertinacem adeo declares csse, non minore animi
fiducia ausim te ignibus adiudicare. quam missarum sacra facio : tantum
abest, ut hine Dei indignationem mihi metuam.

II'ordenas. Credo. Eo enim ingenio sunt Pharisaei et christianorum
persecutores, ut credant se obsequium praestare Deo in nece nostra. Vos
videritis autem, si Christi hic imitatores sitis, qui neminem unquam coegit
ad fidem.

Ros-emundas (1). Nonne scriptum est: ιι Compelle intrare? „

Wordenas. Vocem Domini mei Christi agnosco, non in suo loeo citatam.
Cogit enim Deus, et cogi iubet, non carceribus, non ignibus et flagris (2),
sed multiplicatis beneficiis, sed efficaci verbi divini tractatu. Sic cogendi
sunt et inimic-i, ut nobiscum redeant in gratiam, congestis in ipsorum capita
carbonibus (3); quae quidem coactio, quam est suavis et blanda, tam etiam
efficax est. Utinam et vos, apostolorum exemplum imitati, multa hominum
millia ad Christi nuptias bene vivendo ac docendo compellatis.

Enchusanus. Sed haec lues tam est sontica, ut nisi exsecetur, velut cancer
morbus vicina quaeque loca inficiat. Quare praestat unam morbidam pecudem
tempestive tollere, quam ut sinamus virus illud suum in totum ovile mittere.

Wordenas (4). Christus ergo vobis prudentia inferior fuit, qui voluit ut
sineremus zizania crescere in diem messis, ne cum zizanijs evelleremus et
triticum (5). Et Apostolus Paulus (6) : «ι Haereticum‚ inquit, hominem post
unam et alteram admonitionem devita. ‚,

Montanus (7). Recte ιι de vita, n scilieet tolle.

lVordenas. Quamvis ridicule id videaris nunc proponere, tamen non
defuere in vestro ordine, quibus id genus interpretationes visae sunt
admodum festivae et appositae. Quod si haereticus sum, qualem me non
agnosce, cur non corripitis me cum modestia (8), si forte resipiscam a
diaboli laqueis? Quin vos iustius dixero haereticos et Christi adversarios,
qui, quoniam vestrae factioni non assentimur, compedibus nos constringitis.
Quo exemplo Christi didicistis mecum sic agendum esse?

Montanus. Non mirum, si Christus tale exemplum nunquam edidit3 res
enim illi angustior erat, quam ut iurisdictionem obtineret.

Wordenas. Vah, quasi omne iudicium filio non sit datum, neque potestatem
habeat omnem in celo et in terra? Sed quid Petrus Apostolus, cuius succes-

sorem statuitis Pontificem Romanum (9)2
Montanus. An Petrus non egit violenter, cum Ananiam et Zaphyram male-

dixit dirisque devovit?

(1) In margine ε Objectio digna Rosemundo.
(2) Idem ε Cogendi inimici quomodo.
(3) Idem : Ad Romanos, 12.

(4) Idem z Haeretici quomodo tractandi.
(5) Idem : Matthaei, 13.

(6) Idem : Titus, 3.

(7) Idem : Facete.

(8) Idem : Secunda Tim„ 2.

(9) Idem : Actorum, 51.

