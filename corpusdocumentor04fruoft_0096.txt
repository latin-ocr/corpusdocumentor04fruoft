50 ANNO 1521

suos revocasse et ad poenitentiam rediisse docuisset, ut inobedientiae et
iniquitatis filium, ut schismaticum et haereticum ab omnibus evitandum et,
prout Jura postulant, puniendum declaravit sub poenis et censuriS, quae in
apostolicis literis, bulla plumbea communitis, et super hac re editis latius
continentur. Quas ad nos, utpote christianae fidei verum et supremum
propugnatorem et sedis apostolicae sanctaeque Romanae et universalis
ecclesiae primarium filium et advocatum per suum et dictae sedis specialem
nuncium et oratorem (l) dedita ad hoc opera misit, petens atque requirens,
ut pro officio ac debito imperialis dignitatis, in universo primum Romanorum
imperio, deinde (quod catholicum regem et christianum principem decet)
in caeteris etiam regnis, dominiis et provinciis nostris, et praesertim in
Germania, praestito in auxilium fidei catholicae brachio saeculari, omnia
et singula in ‚iam dictis litteris apostolicis contenta inviolabiliter observari
et executioni mandari juberemus

Post quas quidem praedicto Martino factas a summo pontifice monitionem,
vocationem, citationem et ipsius tandem condemnationem, necnon praesen-
tatas nobis ejusdem beatissimi patris literas bullamque apostolicam, per
varia et diversa loca Germaniae publicatam, et nostro jussu et mandato non
solum Lovanii in inferioribus dominiis nostris, verum et Coloniae, Treveris,
Moguntiae, Leodii executioni demandatam, tantum abfuit, ut idem Martinus
resipisceret errataque sua revocaret et, petita absolutionis venia, in gratiam
cum summo pontifice et sancta ecclesia redire procuraret, ut etiam detesta-
biliores perversi ingenii sui fructus in dies ederet et perinde ac, in mani-
festam ecelesiae perniciem, furens rueret, complures acervatim libros, non
modo novarum, sed etiam a sacris conciliis olim condemnatarum haeresum
plenos, nec solum Latino, verum etiam, ut facilius vulgus perverteret, Alema-
nico sermone a se compositos, vel saltem suo nomine editos, fere quotidie
divulgaret. In quibus (bone Deus) observatum ab ecclesia jam tot saeculis
septem sacramentorum numerum, ordinem, usum dissipat, confundit, detur-
pat, inviolatas matrimonii leges miris modis foedissime inficit, extremam
unctionem cum Vigleffo fictionem dicit, communicandae sacratissimae
eucharistiae ritum ad damnata Bohemorum revocat instituta, ad saluber-
rimam contaminatis peccato mentibus confessionem primum ita involvit, ut
confusionem eam c confessione feccrit, mox etiam magna in parte convellit,
postremo adhuc pejora se de ea scripturum minatur. Unde nonnulli jam
(ut- accepimus, quod vel auditu est intolerabile) sumpta hinc occasione, de
confessionis instituto et modo coeperint subdubitare, alii mutilatam et
truncam fecerint, alii vero (proh scelus) et confiteri ipsi destiterint, et
nequaquam esse confitendum publice asserere sint ausi. Porro sacerdotalem
ordinem, et per quod sacrosanctum Christi corpus sanguisque conficitur,
divinum illud munus claviumque coelestium potestatem non solum vilissimi
pendit. Lutherus, et laicis puerisque atque adeo foeminis ipsis communia
facit, sed et eosdem laicos ad lavandas sibi in sacerdotum sanguine manus

(l) Bij Goldast is het volgende biJ‘gevoegd : honorabilem virum nobis
dilectum, Hieronymum Aleandrum, ejusdem sedis protonotarium et aposto-
licae bibliothecae praefectum.

