334 ANNO 1525

perspecta fuit, vehementer in Domino commendamus omnique nostra benevo-
lentia et charitate complectimur, Dominumque Deum supplices exoramus, ut
tali ct tam catholico principi suoque divinae maiestatis honori ita debito
secunda omnia et prospera concedere dignetur.

Quod vero ad negotium ipsum attinet, credimus nobilitati tuae esse notum,
quo nos studio, qua sollicitudine et cura non litteris solum et scribendo, sed.
legatis, nunciis commisariisque nostris'mittendis excitare et animare omnes
principes Germaniae conati fuerimus, ut cum ruina et detrimento christianae
verae fidei cladem quoque suam et ruinam coniunctam ne aspernarentur, sed
obviarent pravis principiis, quorum fines et exitus ad ipsorum primam per-
niciem essent erupturi3 in qua admonitione et cohortatione a nostri pontificatus
initio usque ad hunc diem assidui fuimus, dolentes et gementes tum exitium
animarum, quarum praecipue nobis cura a Deo demandata est, tum istius
nobilissimae et nobis charissimae Germanicae nationis damnum et ignomi-
niam3 quas nostras hortationes cum plures et maiore studio suscepissent,
esset nunc illi populo a Deo facta salus3 sed neque desistemus hoc idem
agere per occasiones temporum.

Nunc quidem, quod ad tuas postulationes et pia ac sancta desideria attinet,
laudantes summe propositum et prudentiam nobilitatis tuae, quoniam eius-
modi facultatem personis ecclesiasticis tribuere oportet iuxta ordines et regulas
sanctorum patrum, qui postea tuae auctoritatis gladio armati mandatum et
commissionem suam exequantur, committimus tenore presentium et faculta-
tem amplam damus dilecto filio nostro Erhardo, cardinali Leodiensi3 ut ipse,
qui et homines et res habet cognitas, tales personas nominet, quae et virtute
et religione et doctrina aptae sint ad inquirendum contra LutheranOS, et eOS,
si convicti fuerint, vel cogendum, ut resipiscant, vel si pertinaces in suo scelere
et impietate permanserint, tanquam hereticos puniendum; quae etiam per-
sonae nominandae tibi gratae et acceptae esse dignoscantur (l). Nos enim
talibus, qui per dictum cardinalem nominati et a te acceptati fuerint, omnem
tenore presentium damus apostolica auctoritate facultatem simul et potes-
tatem contra dictas ecclesiasticas personas, quae compertae in ista nefaria
heresi fuerint, procedendi etiam dimissa tela iudicaria summarie ac de plano
sola veritate inspecta, et si convictae fuerint, illas publice retractare cogendi
aut pertinaces et obstinatos extremis suppliciis puniendi iuxta ordinem et
morem a sanctis patribus et Romanis pontificibus eontra hereticos statutum,
non obstantibus quibuscumque. Tu ergo, dilecte fili, in hac pia et catholica
mente erga omnipotentem Deum perseverans confidere debebis te premia
ab eo digna a nobis quidem omnem gratiam, a cunctis hominibus laudem
reportaturum.

Datum Romae, die XXIII Aprilis MDXXV, anno seeundo.

Balan‚ Monumenta Saec. XVI, blz. 128, 1293 ook afgedrukt
bij Hille Ris Lambers‚ De Kerkhervorminy op de Velmoe,
bijlagen, blz. xmv en XLV. - Zie hierboven n¹· 257, blz. 305.

(1) Hie sequebantur in originali minuta verba postea omissa ε u Super quo
illius circumspectioni et potestatem concedimus et talis curae suscipiendae
onus ac debitum iniungimus n, zegt de uitgever Balan.

