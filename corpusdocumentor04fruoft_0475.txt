ANNO 1525 429

parendum sit, si roges, id tibi idem ‹livus Petrus explicat : u Sive enim regi,
inquit, tanquam praecellenti, sive ducibus, tanquam a Deo missis, ad vin-
dictam quidem malorum. laudem vere bonorum. ‚‚ Habetis potestates vestras
plurativas, quibus ius gladii donatum est, cuius ego usum plane inversum
video. Nusquam enim plectuntur adulteri, ad infamiam non rapiuntur
scortatores, ebriosi pro lusu et risu habentur, alea laudi est, peierare
impune licet, pecuniae item studium industriae nomen abstulit. Denique
leve est etiam vobis, verbum Dei vestris glossematis et somnijS adulterasse.
Verum enimvero, si exoriatur Esdras quispiam, qui antiquatam Dei legem
revocet in lucem, qui ecclesiasticos viros lascivia et luxu diffluentes, teme-
reque agentes cogat in ordinem, hunc quidem ter et amplius haereticum
exclamatis. In hunc gladius iste non vobis, sed mundano magistratui datus,
statim stringitur. Siccine laudem auferunt a potestate boni, supplicium
vero et timorem mali?

Montanus. Atqui scis? quomodo?

Wordenas. Quid?

Montanus. Quos tu hic, ut sunt, flagitiosos nominas, culpam suam, si
quando admonentur peccati, agnoscent. Quare aequum est, ut ipsis culpam
deprecantibus venia concedatur, neque ita statim gladius exeratur. Caeterum
tu, eum uxorem duxeris, non agnoscis tamen peccatum tuum, qui inconcessas
nuptias adieris : quis tam praefractum hominem venia dignetur?

W‘ordenas. Utrum, quaeso, vos vel probabilius, vel tolerabilius censetis (l).
ut sacerdos, cum uratur, nune huic scorto nunc illi identidem adhaereat,
an ut uxorculam matrimonij fide sibi adiungat? vestram obtestor eonscien-
tiam, ut ingenue mihi et secundum Scripturam respondeatis.

Montanus. Neutrum probandum censemus.

PVordenas. Cum ergo uterque >vestro iudicio peccet, cur non utrumque
ob admissam culpam captivum tacitis? Vereor ne, si id fiat, non sit in carcere
locus, qui omnes moechos et scortatores sacerdotes capiat.

Enchusanus. Hunc ego tibi nodum solvero: illi cum in peccatis suis non
glorientur, sed peccatores se supplices agnoscant, pie certe ipsis commissa
donantur (2).

Wordenas. Condonatis quidem, imo potius connivetis ad illorum flagitiosam
vitam, sed frustra et impie: propterea quod ipsos admissi flagitij non vere
poenitet, atque adeo in suas sordes iterum atque iterum relabuntur, quas
mentita illa ac simulata confessione diluerunt.

Rosemundus. Vide ne quid temere iudices : nam, si quotidie labuntur,
quotidie et confitentur poenitentes.

Wordenas. Praestaret nunquam confiteri, quam praetextu datae contes-
sionis licentius peccare. Vere confiteri (3), est ex animo odisse peccatum.

Rosemundus. Atqui non confitentur tantum, o bone, sed etiam Deum inces-

santer orant, ut remittat sibi debita sua.

(l) In maryine ε In arctum coactus Montanus.
(2) Idem ε Bellum suffugium theologo dignum.
(3) Idem ι Vere confiteri quid.

