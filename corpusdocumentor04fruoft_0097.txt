ANNO 1521 51

incitat. Ipsum vero summum nostrae religionis sacerdotem, divi Petri
successorem et verum in terris Christi vicarium non nisi infamibus ct
probrosis nominat verbis et frequentissimis atque inauditis invectivis contu-
meliis ct blasphemiis insectatur. Liberum arbitrium prorsus nullum esse,
sed omnia certa lege stare, ex Manichaei quidem et Vigleffi penu depromit,
sed tanquam irrefragabili argumento ethnicorum poetarum carminibus con-
firmat. Missae venerabile sacramentum neque defunctis neque vivis aliis
quam soli celebranti suffragari scribit. Jejuniorum et orationum institutionem
et consuetudinem ab ecclesia observatam invertit et corrumpit.

De purgatorio et animarum, quae in eo expiantur statu, deque divini
sacrificii et veniarum suffragiis, quae a nobis fideles defuncti expectant, cum
Waldensibus et VVigleffitis contra ecclesiam sentit. De ecclesia vcro ipsa
militante, cum Pelagianis et Hussitis. At sanctorum patrum authoritates
et scripta, ab ecclesia recepta, pro nihilo habet. Est ubi ctiam saepe deridet,
debitumque illis cultum et devotionem deterit et diminuit. obedientiam et
regimen omne prorsus tollit. Unde populi ad defectionem et rebellionem a
suis tam spiritualibus quam temporalibus dominis faciendam, ad rapinas,
caedes, incendia, cum magno et manifesto christianae reipublicae discrimen.
provocentur. Quinimmo, quum vitam quantam solutam, licentiosam atque
ab omni lege explicitam et vere ferinam inducere conetur, ita exlex homo
leges ipsas omnes damnat et contemnit, ut decreta sanctorum patrum et
sacros canones publico igni comburere non formidaverit, facturus pejora
civili juri, si non magis saeculi gladium quam pontificis excommunicationes
et censuras metuisset.

Jam vero sacrosanctis conciliis palam contradicere et pro suo arbitratu
detrahere non erubescit. E quibus potissimum Constantiense illud, quod cum
perpetua inclytae Germanicae nationis gloria pacem et tranquillitatem
dissidenti ecclesiae dedit: ita ubique mordet et impuro sceleratoque ore
lacerat, ut in magnum universalis ecclesiae dedecus et offendiculum, sed
Germaniae praesertim nationis opprobrium et ignominiam concilium ipsum
nunc pessime omnium errasse scribat, nunc synagogam Satanae quique in
eo convenerant et Joannem Hussitam haeresiarcham comburi Jusserant,
sigismundum utique foelicis recordationis imperatorem et sacri imperii
principes Antichristum et suos apostolos homicidasque et pharisaeos vocet.
Quid, quod damnata in eodem concilio omnia Joannis Hussitae errata,
evangelica et christiana esse, ct se recipere, probaturumque. profitetur,
approbatos vero eJ'usdem Hussitae articulos nequaquam admittit. In tantamque
prorupit mentis vaesaniam, ut, si semel Joannes Hussita fuerit hacreticus, se
plus decies haereticum Martinus glorietur3 homo usque adeo novarum rerum
ac potius perditionis humanae cupidus, ut nihil fere scripserit vel saltem suo
nomine divulgaverit, cui non aliqua pestis, aliquis lethalis insit aculeus3
praeter illos libros ne nominandos quidem ob execrandam eorum materiam
ipsius tamen titulo editos et ab eo cum reliquis ut suos agnitos, quorum
singula verba, singula venena merito quis dicat? Et nc omnia, quae innumera-
bilia sunt Lutheri errata, singulatim percenseantun tanquam si hic unus. non
homo, sed diabolus ipse, sub hominis specie, ad perniciem humani generis.
assumpta monachi cuculla, quam plurimorum haereticorum damnatissimas
haereses jamdiu sepultas, in unam sentinam congesserit et aliquas etiam

