ANNO 1521 69

onser moeder der heijligher Kerckcn. Ende men heeft zo vele ghedaen om
den voorseyden Luther te brijnghene tot rechter kennesse, dat ghenough
was om hem te vermorwcne 011 te bekeercnc, hadde hij niet versteent
gheweest ende harter dan cenen steen.

Welcke Luther bekende voor ons ende die princen ende stacten boven
gheroert. dat die boucken voor hem ghenoemt, waren ziJn bouckem protes-
terende dat hij (lie niet en zaude connen noch oock willon ontkcnnen; ende
daer en boven seyde‚ dat hij noch andere hadde ghemacct ende ghecompo-
seert, die daer teghenwoordigh niet en waeren ghebroght, om dieswille dat
zij noch in onsen handen niet en waeren ghecommcn. Endc als aangaendc
der revocatien ende wederroupen vanden inhaudene der zelver bouckcn,
begheerde hij nutstel. Hoe wel ment rechtveerdelicken hem hadde moghen
weigheren, anghesien dat die dijnghen, die teghen tgheloove ziJn, niet en
verdienen oft behooren uutstel te hebbene, ende dat in onse voorschreven
brieven‚ bij den welcken wij den voorseyden Luther hadden doen roupen voor
ons, inhilden die zaeken van zijnder roupiJ'nghe ende daghinghe, ten hende
om te bepeijsene ende te bedynckene die andwoorde‚ die hij hadde willen
gheven in onser presentieng niet. min uut goedertierenheyt (die wij altijds
willen ghebruucken) was hem verleent den tijd van vierentwintigh hueren3
die welcke overleden zijnde, comparerende wederomme, die voorseijde Luther
voor ons ende die voorseijde electueren, princen ende stacten, worden
hem van onsen weghe ghedaen vele vermaniJnghen ende versouckiJnghen
om hem te bekeerene ende te reducerene tot zijnder zalighheyt‚ hem
gheloovende tot dien, wildij wederroupene het quaet vooren gheroert,wij
zauden doen solliciteren an onsen helighen vadere den anS, dat hij in
gratien zaude ontfanghen worden, ende zaudcn zo vele an hem doen, dat
hij bij goeden rechtveerdighen ende neerstighen ondersoucke ende exami-
natien, ware in zijne boucken eenighe goede doctrine oste leerijnghe, men die
zaude scheeden van den quaeden doctrinm, ende die goede doen confir-
meren bij den stocl van Roome.

Maer desen niet teghenstaende (met woordcn ende manieren qualick
voughende ecnen religieus) seyde openbaerlicken‚ dat hij niet en zaude een
woort veranderen van al het tghcne, dat in zijn boucken gheschreven ware,
verclarcnde in onse presentie ende van allen den staten des Rijcks, dat die
decreten appostolique ende die helighe generale concilien dickwils ende tot
meer stonden ghedoolt hadden ende contrarieerden hem zelven; finalicken.
zegghende dat zij bij hem van negheenen weerden en waercn, ende dat hij
niet en zaude wederroupen van tghene, dat hij gheschreven hadde tot der
tijt toe, dan bij redenen hem evidente ende claere‚ ende bij authoriteyte ende
expressen woorden van den heligher schrifturen‚ in zulcker soorten dat zijne
conscientie ende fantasie hem zouden tughen, dat hij verwonnen waere, dick-
wils verhalende (orn zijn loosheyt.te bedeckene) dat hij niet en zaude mog-
hen veranderen (behaudende zijn conscientie) twoort van onsen Heereg recht
oft wij hem verzocht hadden, dat hij twoort van onsen Heere hadde willen
veranderen, ende niet dat hij nac de warachtighe woorden van onsen Heere
hem hadde willen bekecren ende vertrecken in den schoot van onser
moeder der heligher Kercken‚ teghen die welcke hij zo oneerbaerlicken
waere gherebelleert ende wederspannigh gheworden. Ende tcn hende dat de

