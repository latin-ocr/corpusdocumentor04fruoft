ANNO 1525 411

leges, quae mox daturus sum, dixeris haud dubie cum Propheta, quod
murum hunc fecerit Dominus sanctum suum. Nunc apologiam quam polliciti
sumus acc1pe.

Altera huius libelli sectio defensionem habet pro causa Ioannis a Woerden,

qua pollutissimus ille sacerdotum coelibatus varie confutatur, per Guilhelmum
&napheum (1).

1η tertiam hujus operis partem Gulielmi Gnaphez' praefatio.

En tibi, candide lector, congressus illos disputatorios damus, quos insignis
ille Christi martyr Joannes I‘istorius cum sophistis LovaniensibuS, qui se
pro haereticae pravitatis inquisitoribus venditarunt, sustinuit, non minor
animo et fiducia quam eruditione et pietate3 unde quivis facile didicerit,
quam nullis scripturis fultum nitatur Antiehristi regnum, quamque pro aris
veluti ac focis dimicent boni theologi, ut regnum hoc suum tueantur. Sed ut
lutea panoplia armati miseri, infoelices et imbelles palestritae, non nisi
iunceas hastas et plumbeos (quod aiunt) gladios veritatis umbonibus obiectant,
ita non possunt non turpissime sese dare, et theologica harena cum magno
probro excedere. Excedunt autem et causa cadunt, dum victores et trium-
phatores non instrennui videri volunt, hoc est, dum ad externa sua praesidia
et arma confugientes, gladium et ignes Christi martyribus inferre parant.
Hine adeo testatur Aurelius Augustinus martyres ipsos non vivendo, sed
moriendo victores suae causae evadere, non peccati tantum et adversariorum,
sed principis quoque tenebrarum, qui agit in filios incredulos, et in triumpho
ab ijs ducitur, qui pro nomine Jesu extrema subire non detrectent. Sic et
Christo capiti nostro non nisi a morte victoria stetit. Porro autem hos
congressus ea fide tibi legendos offero, qua primum a dictantis ore eos
excepi in carcere, ubi una tum agebam, deinde et expolivi. Et quoniam
saepius congressi sunt cum hoc martyre theologistae, multaque nugacissime
repetiverunt, visum fuit summam omnium quae ibi tum dictae sunt, in tres
disputationes sive colloquia digerere, ne legendi taedio quenquam onerarem.
Videre autem licet in his colloquis, ceu in speculo quodam, quam sui similes
sint miseri sophistae, quamque infoeliciter dimicent. Nam quos sese iactant
inquisitores haeresium, doctores insipientium, duces errorum, magistros
veritatis, id non sunt : nulli enim minus quam isti indoctos erudiunt et
nescios viam veritatis docent3 id quod his disputationibus ex ipsorum actione,
non nostro stomacho aut animo scriptis palam licebit videre. observet autem
studiosus lector, quid quisque dicat. ne qua fiat. ut si parum attente legat
et observet, quid, cui, a quo respondeatur, minorem fructum et utilitatem
ex horum congressuum lectione accipiat. Habita est autem haec prima
inquisitio, quam tamen aliae quaedam minus clarae praecesserunt, anno
M.D.XXV‚ pridie idus Julias.

 

(1) Hier volgt eene verlia11dcling van Gnapheus over het coelibaat der
priesters.

