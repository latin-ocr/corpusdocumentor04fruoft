324 ANNO 1525

dum formatus ostendatur aut alio modo exhibeatur aut quod episcopi in
numero a canonibus ad similia diffinito intersint procedere possint, et tenea-
tur id facere recusaverit, ordinarium vel alium episcopum prefatum ad id
cogendi vel, si de evidenti contumacia ipsius ordinarii aut alterius episcopi
vobis constiterit, quemcumque malueritis abbatem, cui super hoc plenam et
liberam facultatem concedimus, ut ad degradationem hujusmodi procedat,
similiter requirendi, necnon bona ipsorum hereticorum, fautorum, defensorum
et receptatorum pro tempore confiscata fisco et erario ipsius Caroli regis
applicandi et appropriandi3 et qui ad veritatis lumen redire et hujusmodi
heresim abiurare voluerint, postquam errorem suum deposuerint ac de pre·
missis doluerint idque humiliter petierint, si alias relapsi non fuerint, receptis
ab ipsis prius abjuratione heresis et errorum hujusmodi legitime et publice
facienda prestandoque per eos juramento, quod talia deinceps non committent
nec talia vel alia hiis similia committentibus seu adherentibus consilium,
auxilium vel favorem per se vel alium seu alios prestabant, ab omnibus et
singulis excommunicationis, suspensionis et interdicti aliisque ecclesiasticis
sentenciis, censuris et penis, quas premissorum occasione quomodolibet
incurrerint, de consilio et assensu illius vel illorum canonicorum seu in
ecclesiastica dignitate constitutorum, quem seu quos dicta Margareta duxerit
deputandam seu deputandos et non alias, ab hujusmodi excessibus et crimi-
nibus ac alias in forma ecclesie consueta absolvendi3 et super irregularitate
preterea quomodolibet contracta et sentenciis per vos desuper pro tempore
latis dispensandi omnemque inhabilitatis et infamie maculam sive notam
penitus abolendi et eos rehabilitandi necnon ad nostrum et eiusdem sedis
gremium ac gratiam et benedictionem restituendi et reponendi3 omniaque et
singula ad hujusmodi pestem reprimendam et radicitus extirpandam neces·
saria seu quomodolibet oportuna faciendi, gerendi, ordinandi, exercendi et
exequendi ac auxilium brachii secularis, si opus fuerit, invocandi;

Et ad premissa omnia et singula, si et quando expedire videritis, unum,
duos vel plures viros aptos et ydoneos in theologia et Jure hujusmodi peritos
in provinciis et locis de quibus vobis videbitur cum simili aut limitata facultate
assumendi, subdelegandi et deputandi, ipsosque quotiens vobis oportunum
videbitur, revocandi ac loco ipsorum alios similiter ydoneos deputandi
plenam et liberam dicta auctoritate apostolica tenore presentium facultatem
concedimus, decernendo omnes et singulas excommunicationes et alias
sentencias, censuras et penas contra vos et occasione exercitii officii inqui-
sitionis hujusmodi per quoscumque ordinarios locorum seu judices etiam a
dicta sede delegatos pro tempore latas eo ipso nullius roboris vel momenti
existere et sic ab omnibus censeri debere, etiam in omnibus et per omnia
perinde ac si· late non fuissent, non obstantibus premissis ac pie memorie
Bonifacii pape octavi etiam predecessoris nostri [constitutione], qua cavetur
ne quis extra suam civitatem et diocesim, nisi in certis exceptis casibus et in
illis ultra unam dietam a fine sue diocesis, ad Judicium evocetur seu ne judices
a sede predicta deputati extra civitatem et diocesim, in quibus deputati fuerint,
contra quoscumque procedere aut alio vel aliis vices suas committere presu-
mant, et de duabus dietis in consilio generali edita ac aliis constitutionibus
et ordinationibus apostolicis contrariis quibuscumque, prout si hereticis,
adherentibus, fautoribus, receptatoribus, defensoribus et aliis prefatis vel

