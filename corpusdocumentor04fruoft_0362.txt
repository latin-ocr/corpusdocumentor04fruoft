316 ANNO 1525

seu actus judiciales, fiuntque grandes et multiplices scripture continentes
aliquando quadraginta folia seu quadragintos (sic) rotulos papiri aut eo circa,
requiriturquc in hoc multum temporis, cum tamen in crimine hujusmodi,
quo citius proscindatur et extinguatur, merito sit summarie, simpliciter et
de plano ac sine strepitu et figura judicii procedendum3 asseraturque etiam
a nonnulis, quod ipse inquisitor, non obstante plena et omnimoda sibi
auctoritate apostolica data seu concessa potestate ct facultate contra omnes
ct singulos (ut prefertur) inquirendi ac culpabiles puniendi judicibusque et
personis quibuscunque. inhibendi, non possit cos, quos obnoxios reppererit,
diro carceri mancipare aut contra tales sententiam aliquam ferre, nisi
vocato seu requisito ct consulto ipso diocesano seu ordinario, quem aliquando
ob itineris distantiam impossibile seu saltem valde difficile est ac non nisi
cum majoribus sumptu et expensis cum ipso inquisitore convenire.

In degradatione quoque necessaria est presentia ipsius diocesani, qui
cum difficultate nonnunquam habetur3 difficilisque etiam est numerus seu
conventus aliorum in similibus dc jure requisitorum. Diocesanus quoque
seu ordinarius causam heresis coram suo offitiali aut commissario intro-
ductam et instructam aliquando a suo officiali seu commissario ad se advocat
et sic advocatam alteri committitg manetque res ipsa ob id diu suspensa.

Audeant etiam nonnulli dicere inquisitorem ipsum posse dumtaxat in et
de Lutherana aut alia heresi, non autem de blasphemiis aut detractationibus
in sanctos commissis inquirere aut procedere, adeo quod blasphematores et
detractores tales ac alii plures libertate christiana abutentes et suos supe-
riores non recognoscenteS, sed illos plane contemnentes et eis inobedientes
impuniti remaneant3 aliisque per hoc paratur materia rebellionis et inobe-
dientie ac ad insectandum dictum perversum seu aliud damnatum dogma
vel heresim plures propter impedimenta vel protractiones huJ'usmodi pro-
cliviores reddantur3 per que etiam et alia similia non solum ipsum negotium
inquisitioniS, quod merito accelerationem requirit, postergatur, impeditur,
protrahitur ac non satis timetur.

Verum sequitur et causatur nedum in laicis, sed et in ecclesiasticis morum
deformitas etiam perniciosa suboriunturque scandala plurima. Nonnulli etiam,
tam quibus animarum onus incumbit quam etiam religiosi, in suis concionibus
varia adducunt, que magis officiant quam edificent, tractantque coram
plebecula altiores materias, quas auditores ipsi capere non valent, sibique
nonnunquam mutuo detrahunt, ac ejus, quod unus eorum dixerit, alter
contrarium assereret3 fietque scandalorum et deformitatum hujusmodi,
nisi celeriter obvietur, maj or et facilis ingrassatio.

Itaque tandem absorbetur obedientia vixque etiam minutissimus consuetus
ecclesie cultus observabitur, sed unusquisque pro suo desiderio alterum et
alius alterum ritum inducere volet, quod erit finaliter, ut unusquisque suo
excogitato, intemerato et pro sua temeritate sompniato deliramento sic
vel sic vivere volet3 unde sequetur etiam in quacunque re publica ipsius
obediencie exterminium. Congrueretque et immo necessarium foret ob id'
certas honestas et rationabiles ordinationes pro horum temporum maliciosa â€™
qualitate ad reprimendos nepharios ausus ac removenda scandala alicien-
dosque animos eorum, qui recte vivere velint, condere, statuere et ordinare.
Ipsiusque inquisitoris offitium sit et nunc id exposcat, ut non solum fidem

