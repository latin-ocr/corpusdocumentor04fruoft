ANNO 1524 253

tamen dilectus filius Hyeronimus Alcander, notarius et bibliothecarius noster,
procurator tuus, litteras ipsas prudente ct culto sermone subsecutus fecit, ut
que gratissime nobis erant, fierent multo gratiores; nam et observantiam
hoc tempore et ante hoc benevolentiam singularem tuam nobis quidem
perspectam et agnitam Jucunda commemoratione recensuit et ea recensenda
essent, ut in suavissimam recordationem tuarum virtutum et in nos
officiorum relaberemur. Gratulationem igitur tuam intimo cordis affectu
et paterne charitatis sinu recipientes vicissim nobis ipsis de te gratulamur,
quem firmissimum ecclesie cardinalem et sancte fidei in illis locis propu-
gnatorem hujusque sedis ornamentum Dei benignitas nobis concessit.
Nam tua maxime cura, auctoritate, pietate perfectum est hactenus et
perficiendum in futurum speramus, ut commissos tibi a Deo populos
venena heresum illac pervagantia non inficiant. Qua in pietate si te ad
persistendum hortemur, faciemus forte pro nostro officio, sed nequaquam
pro necessitate3 tu enim tuorum predecessorum episcoporum Leodiensium
exemplo ac pro insita tibi probitate semper in huJ'us sedis observantiam
venerationemque incubuisti, unde te hortari quidem cessabimus quem pro-
missum et currentem videmus, neve quod tue pietati et spontaneo in Deum
ardori diminuamus3 pergere tamen te cupimus ut cepisti teque ipsum tibi
respondere quo magis optare non possumus.

Nos interea tibi sane per quem libenter expedivimus expeditumque mitti-
mus tuum indultum, non solum in Leodiensi, sed etiam in Carnotensi diocesi,
quod antea per nos a felicis recordationis. Adriano papa VI, predecessore
nostro tantopere pro te efflagitatum divina voluit benignitas, ut nos ipsi
concederemus3 neque enim nos plus alie rationes a coneedendo retrahere
potuerunt, quae tua erga nos atque hane sanctam sedem merita ad conceden-
dum impulerunt. Sume igitur pari affectu quo damus munus quidem per-
magni ab aliis estimatum, nostro tamen in te amori impar et virtutibus ac
meritis tuis longe, ut arbitramur, inferius. Voluissemus et de Valentino tibi
=indulto pariter annuere, si licuisset. Cur enim non licuerit, ex litteris dicti
Hyeronimi‚ qui non minus hoc quod illa apud nos ardentissime procuravit,
cognosces, quem super hoc plenius alloquuti tibi ea significare J'ussimus‚ que
nostram erga te ut in rebus omnibus, ita in hac ipsa propensam voluntatem
magnis et Justis rationibus cohibuerunt. Nos tamen tu, si quid aliud erit tuis
commodis atque honori oportunum, 11011 minus in tua dignitate augenda
pronos et faciles habebis, quam in ea ornanda felicis recordationis Leonem
papam X predecessorem et seeundum carnem patruelem nostrum, cui cessuri
in amore erga te non sumus, habuisti.

Datum Rome, apud Sanctum Petrum sub annulo piscatoris, die xxm Janua-
rii M.D.XXIIII, pontificatus nostri anno primo.

Sic subsiqnatum : Be. Cl. Cremonensis. Et a teryo suprascriptio est talis:
Dilecto filio nostro Erardo, tituli saneti crysogoni presbitero cardinali
Leodiensi.

Archief der Hoofflkerk te Luik, Bulles des papes, n0 Ι,
fol. 138. —- Vergelijk dit stuk met de breve van Pius V aan
den prins-bisscliop Gerardus van Groesbeek, bij Chapea-
ville, deel III, blz. 461.

