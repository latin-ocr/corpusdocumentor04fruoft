ANNO 1525 437

Wordenas. Quid? an non interest omnium quid super fidei nostrae articulis
decernatur, ut totus adeo populus super eorum cognitione advocetur?

Enchusanus. Quis in ejusmodi congressu censuram sibi usurparet, et liti-
gantes partes dirimeret? num cerdones et carrucarii?

Wordenas. Imo consensus astantis ecelesiae, penes quam solam est iudi-
cium scripturarum et prophetiarum, non penes unum et alterum magisterij
titulo reverendum.

Enchusanus. Insanis, opinor. Indoctum enim vulgus, cum iudicio careat,
quidnam de re theologica bene iudicet?

Wordenas. Quae istec est tergiversatio? Quasi non ipsae Scripturae suum
veritati dent suffragium (l), ut ab illiteratis aliquot nihil sit periculi universae
ecclesiae. Quod si compertum suerit, me parum syncere ac fideliter tractare
Scripturas sacras (2), nihil prohibebit, quin me bono iure ad rogum rapiant
omnes, aut certe lapidibus obrutum pro meritis perdant. Si autem vietor
evasero, et causa me superiorem iudicent populares, ipse pro vobis medius ac
intercessor existam, et‘vel medijS periculis medium me iniJ'ciam, potius quam
patiar, ut vel uno digitulo quisquam te contingat. Satis enim illic fuerit
plausum dedisse prolatae veritati, quanquam non est quod metuatis vobis
a furore populi cum tam diplomatis quam manu Caesaris armati sitis.

Montanus. Nos ne ad latum quidem pedem volumus a ritu Romanae cccle-
siae discedere. Aequum est enim, ut populus simplex, crassus et indoctus
doctiorum sententijs et ecclesiasticis censuris nomen det, potins quam ut
doctores et ecelesiae primores de illorum nutu ac renutu pendeant. ,

IVordenas. Certe hac ratione ae via inquisitionem vestram nunquam
reddetis illustriorem, nec haereses ullas extirpaveritis. Nam clancularibus
istis disputationibus, quibus virtutem ipsam opprimitis, et pauperem in
abscondito devoratis, populo ne utiquam satisfacietis : qui etiam cupit de ea
eausa cognoscere, quae ipsos iuxta attineat, nisi vere id audire ae de vobis
praedicari leve est : ιι Qui male agit, odit lucem (3). „

Montanus. Laici ad disputationem de tide non admittuntur, quia ad ereden-
dum faciles sunt et nova libenter audiunt. Quare, cum audiunt vos Christum
habere in ore et Scripturas sacras inculcare, quas torquere solent haeretici
ad suum sensum, tum statim vobis fidem haberent, et periculum esset ne nova
aliqua calamitas aut seditio in republica oriretur. Exemplo nobis est pessimus
ille haeresiarcha Arrius (4), qui tot animas suo dulci veneno pravorum
dogmatum infectas perdidit, cum Scripturas etiam pro se adduceret, sed
depravate. Hunc si primo adeo partu ignibus perdidissent maiores nostri, non
fuisset tanta calamitas postea exorta in ecclesia.

Wordenas. Iniqua plane cst collatio Arrianae perfidiae ad nostram causam.
Nos enim contenti proposuisse sententiam nostram, et eam confirmatam
scripturis submisisse ecclesiae vere catholicae iudicio, neminem ut nobiscum
sentiat, cogimus. Atqui Arrius, cuius vos exemplum strennue imitamini,

(l) In mar-yine z Prima ad Corinthinos, 14.

(2) Idem : Nihil egeris, KVordenas.

(3) Idem : Qui male agit, odit lucem. Joan., 3.
(4) Idem : Arrij exemplum.

