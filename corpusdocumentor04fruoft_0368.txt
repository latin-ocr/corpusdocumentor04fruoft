322 ANNO 1525

Cum autem, sicut exhibita nobis nuper pro parte dicte Magarete archi-
ducisse petitio continebat, licet dictus Laurentius cardinalis ad executionem
dictarum litterarum illarum forma servata procedens, qui sibi de premissis
per informationem desuper factam legittime constitit, Franciscum Hulst et
alios per dictum predecessorem in dominiis predictis forsan deputatos seu
coassumptos ab inquisitionis officio hujusmodi absolveret et amoveret ac vos
et quemlibet vestrum insolidum in Alemania Inferiori et dominiis predictis
dicti horrendi dogmatis hereticeque pravitatis generales inquisitores consti-
tuerit et deputaverit, vobisque et vestrum cuilibet plenam et omnimodam
potestatem contra omnes et singulos cuiuscumque status, gradus vel conditio-
nis existerent, de et super dicto dogmate et heretica pravitate inquirendi et
quos culpabiles reperiretis juxta excessuum qualitates puniendi, fisci nostri
promotorem et procuratorem deputandi ac quibuscumque J‘udicibus et per-
sonis etiam dicti palatii auditoribus seu locatenentibus ctiam quacumque auc-
toritate fungentibus et functuris sub excommunicationis et aliis censuris
ecclesiasticis ac aliis penis, quibus opus foret, inhibendi et alia tunc expressa
faciendi facultatem concesserit, vosque officium inquisitionis huiusmodi debite
et diligenter exercere studeatis.

Nihilominus nonnulli locorum ordinarii, eo pretextu quod ad eos de causis
heretice pravitatis cognoscere pertineret, vos judices prevenire conentur et
vobis sub censuris et aliis penis ecclesiasticis ne contra preventos procedatis
interdicatur, ac dicti ordinarii et eorum officiales propter locorum distantiam
et presertim hyemali tempore vobiscum commode et absque gravibus expen-
sis convenire nequeant, et cum conveniant, non facile vobiscum in unam
sententiam condescendant, quo fit ut processus contra hujusmodi pernitiosis—
simi dogmatis sectatores prolixiores reddantur et executio justicie plus
debito retardetur ac ex officio inquisitionis huJ'usmodi vobis commisso votivus
non succedat effectus, pro parte dicte Margarete archiducisse nobis fuit
humiliter supplicatum, ut pro hujusmodi pestifera labe eradicanda et suppri-
menda in premissis oportune providere de benignitate apostolica dignaremur.

Nos igitur, quorum est pro salute gregis dominici nobis commissi huic
nepharie heresi omni quo possumus salubri remedio obviare, discretioni
vestre, de qua in his specialem in Domino fiduciam gerimus, per apostolica
scripta mandamus, quatenus vos vel duo aut unus vestrum per vos vel alium
seu alios, adhibitis (si vobis videbitur) dictis locorum ordinariis vel sine illis
vocatis qui fuerint evocandi, omnes et singulas causas hujusmodi heresim
sapientes ctiam criminales, Luterana et alia quevis erronea et perversa doc-
trina ac illius occasione in Alemanie et Flandrie predictis ac Burgundie',
Brabantic‚ Limburgii‚ Lucemburgii, Arthesie, Hannonie, Hellandie, Zelan·
die, N amurci, Mechlinie et Frisie partibus ditionis dicti Caroli regis ac aliis
prefatis dominiis exortas et quas exoriri contigerit, cum omnibus et singulis
illis annexis et connexis ac dependentibus et emergentibus ab eis simpliciter
et de plano sine strepitu et figura judicii, prout in similibus procedi consuevit,
sola facti veritate inspecta, auditis hinc inde propositis, usque etiam ad diffi-
nitivam sentenciam inclusive, etiam si per ordinarios locorum seu officiales
eorum per citationem vel alium actum J'udiciarium preventi fueritis, nisi ipsi
preventi actualiter carceribus mancipati fuerint, quo casu ipsi ordinarii antea
sic incarceratos una vobiscum et non alias procedere possint, audiatis3

