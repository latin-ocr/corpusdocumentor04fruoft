24 ANNO 1520

dignatus es, insurgunt magistri mendaccS, introducentes sectas perditionis,
sibi celerem interitum superducentes, quorum lingua ignis est, inquietum
malum. plena veneno mortifero, qui zelum amarum habentes, et contentiones
in cordibus suis gloriantur et mendaces sunt adversus veritatem. Exsurge tu
quoque. quaesumus, Paule, qui eam tua doctrina ac pari martyrio illuminasti
atque illustrasti. Jam enim surgit novus Porphyrius, quia sicut ille olim
sanctos apostolos injuste momordit, ita hic sanctos pontifices praedecessores
nostros contra tuam doctrinam eos non obsecrando sed increpando, mordere,
lacerare ac ubi causae suae diffidit, ad convicia accedere non veretur, more
haereticorum, quorum (ut inquit Hieronymus) ultimum praesidium est, ut cum
conspiciant causas suas damnatum im, incipiant virus serpentis lingua diffun-
dere, et cum se victos conspiciant, ad contumelias prosilire. Nam licet
haereses esse ad exercitationem fidelium tu dixeris oportere, eas tamen, ne
incrementum accipiant neve vulpeculae coalescant, in ipso ortu, te intercedente
et adjuvante, extingui necesse est. Exurgat denique omnis sanctorum, ac
reliqua universalis ecclesia, cujus vera sacrarum literarum interpretatione
posthabita, quidam, quorum mentens pater mendacii excoecavit, ex veteri hae-
reticorum instituto, apud semetipsos sapientes, scripturas easdem aliter quam
Spiritus sanetus flagitet, proprio dumtaxat sensu, ambitionis, auraeque popu-
laris causa, teste apostolo, interpretantur, imo vero torquent et adulterant:
ita ut juxta Hieronymum, jam non sit evangelium Christi, sed hominis, aut
quod pejus est, diaboli. Exsurgat‚ inquam, praefata ecclesia sancta Dei, et una
cum beatissimis apostolis praefatis, apud Deum omnipotentem intercedat, ut
purgatis ovium suarum erroribus, eliminatisque a fidelium finibus haeresibus
universis, ecclesiae suae sanctae pacem et unitatem conservare dignetur.

ξ 1. Dudum siquidem, quod prae animi angustia et moerore exprimere
vix possumus, fide dignorum relatu ac fama publica referente, ad nostrum
pervenit auditum, imo vero, pro dolor! oculis nostris vidimus ac legimus,
multos et varios errores, quosdam videlicet jam per concilia ae praedecesso-
rum nostrum constitutiones damnatos, haeresim etiam Graecorum et Bohemi-
cam expresse continentes, alios vero respective, vel haereticos, vel falsos,
vel scandalosos‚ vel piarum aurium offensivos, vel simplicium mentium
seductivos, a falsis fidei cultoribus, qui per superbam curiositatem mundi
gloriam cupientes, contra apostoli doctrinam plus sapere volunt, quam
oporteat; quorum garrulitas (ut inquit Hieronymus) sine scripturarum aucto-
ritate non haberet fidem, nisi viderentur perversam doctrinam etiam divinis
testimoniis, male tamen interpretatis, robore3 a quorum oculis Dei timor
recessit, humani generis hoste suggerente, noviter suscitatos, et nuper apud
quosdam leviores in inclyta natione Germanica seminatos. Quod eo magis
dolemus ibi evenisse, quod eamdem nationem et nos et praedecessores nostri
in visceribus semper gesserimus charitatis. Nam post translatum ex Graecis a
Romana ecclesia in eosdem Germanos imperium, iidem praedecessores nostri,
et noa ejusdem ecclesiae advocatos defensoresque ex eis semper accepimus,
quos quidem Germanos, catholicae veritatis vere germanos, constat haeresum
acerrimos oppugnatores semper fuisse, quus rei testes sunt laudabiles illae
constitutiones Germanorum imperatorum pro libertate ecclesiae, proque
expellendis exterminandisquc ex omni Germania haereticis, sub gravissimis
poenis ctiam amissionis terrarum et dominiorum contra receptatores vel non

