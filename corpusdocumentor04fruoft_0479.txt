ANNO 1525 433

Wordenas. Mirum vero vos istam commentari exceptionem, cum Spiritus
sanctus Scripturarum author neminem inde excipiat, sive Nonnum sive
Nonnam, quando diserte adeo dicat Apostolus : u Unusquisque suam uxorem
habeat propter scortationem n : nisi homines non sint votarij nostri sacer-
dotes, ut hoc Apostoli dietum nihil ad illos pertineat.

Enchusanus. Alia longe est ratio eorum qui voverunt castitatem quam
laicorum.

Wurdenas. Num igitur solis laicis scripta est ad Corinthios epistola?

Montanus. Ea semper Scripturae mens est (1), ut ubicumque loquatur de
coniugij iure, inde semper exemptos velit sacerdotes.

lVordenas. Quis eam tibi Scripturae mentem revelavit, cum nusquam sit
literis sacris expressa? Nihil addendum, nihil demendum est verbis et
praeceptis Dei. Qua igitur authoritate, imo temeritate potius audetis hic
pro vestra libidine indigne adeo Scripturas torquere? Equidem Christum
habeo coniugium mci consultorem, qui vult, ut qui possit capere coelibatus
verbum, is capiat (2). Id si convertas, erit, ut qui capere nequeat, ne capiat.
Qua libertate fretus uxorem, fateor, duxi, recogitans id quod res erat,
quodque magno labore animi expertus eram, non esse bonum hominem esse
solum, hoc est agamon, opus habere adiutorio simili ipsi, nimirum coniuge (3).
Qua ratione quid potest clarius dici?

Montanus. Si tantum voluisses, facile tu quidem potuisses continenter
vivere.

Wordenas. Quinam, quaeso, potui melius sistere naturae fluxum, quam
mulierculae contubernio? quam scortationis fugiendae ergo mihi sumpsi.
Interim non opinor in multis monachorum collegiJs quemquam reperiri (4),
cuius ingenium magis refugerit vel a puero mulierum convictu, quam
meum. Taceo quantum sudarim ac laborarim, ut continenter viverem. Sed
evenit mihi quidem, ut quo magis insisterem, hoc acrius concupiscentiae
malum mihi invalesceret.

Rosemundus. Quibus porro remedijs tentabas huic malo obviam ire?

W'ordenas. Quibus id genus daemoniorum expugnari solet, immoderatis
ieiuniJs, vigiliis, inedia, precationibus assiduis et improbis laboribus ε ut
ne addam, dum me sie torqueo, biennium totum abstemium vixisse me.

Montanus. Haec. praescisse ac praecogitasse oportuit, priusquam sacros
ordines adires (5). Nunc vero sera est poenitentia.

Wordenas. Si satis me novissem, atque haec praescissem, nunquam ad
hunc sacerdotum ordinem me contulissem, qui tamen ipse mihi nunquam
valde placuit.

Enchusanus. Quid igitur movit te, ut sacerdos fleres?

Wordenas. Non aliud aeque atque importuna patris mei ad eam rem
sollicitatio, qui me plane voluit sacerdotem fieri : partim ne videretur

(1) In margine: Futile cavillum.

(2) Idem : Matthaei, 19.

(3) Idem : Solitudo agamiae improbata. Genesis, ⁴2.
(4) Idem : Naturam expellas furca, tamen, etc.

(5) Idem ε Magistralis censura.

28

