ANNO 1525 449

Loverinqus. Bono animo sis3 uxor hodie e Worda huc accersitur : imo
iam eam adesse audi03 est quod laeteris: dabitur enim et videndi et collo-
quendi eopia (1).

Wordenas. Ego vestris vos permitto consilijS. Quid tandem de me, de
uxore et causa mea statuatis, non laboro. Consilium Domini stabit, ct
omnis eius voluntas fiet.

Loverinyus. Cum tibi uxor omnino ducenda essct, iuniorem ducere debebas,
quae tibi liberos pareret.

Wordenas. Vah, quam non deest calumniatori, quod in virtutibus etiam
reprehendat? Si iuniorem duxissem, aut valde formosam, iam hoc coniugium
carnis opus fuisset-is interpretati. Nune vero, cum mihi ducta sit uxor non
opulenta, non suspectae, sed statae formae femina, aetateque plus quam
integra, quae faecunditatis annos tamen non excedit, adhuc invenit iniquus
sycophanta quod calumnietur.

Loverinyus. Dixisti, ob hoc potissimum tibi ductam uxorem, quod ab
uxorio congressu per carnis furorem non posses temperare, itane? ’

Wordenas. Dixi quod res erat.

Loverinqus. Continuisti ab uxoris contractu hoc quadrimestre totum. Quod,
si diutius te in carcere detineremus, nonne perpetuo cogereris coelebs
vivere? Quid ergo extremam necessitatem libidini tuae praetexis2

Wordenas. Adeone vos crudelem aut plagosum facitis Deum, ex vestro
eum metientes animo, ut me sinat tentari supra id quod possim? Satis mihi
hactenus negocij fuit cum hostibus meis spiritualibus intus et foris, ut non
etiam carnis illa petulans libido suum furorem in me exerceret. Quid, quod
vos mihi cum vestris larvis et personis vincendi e1·atiS‚ quibus alioqui
fascinantur incauti et simplices?

Loverinyus. Optem equidem ut diabolo ipsi fuisses incubus, cum primum
uxorem tuam inieras : optem ut vel cum decem putidis scortis tum quidem
rem habuisses, eum uxori tuae primum congredereris, tantum nobis exhibes
negociorum et molestiae.

Wordenas. Phy, pudeat tc tantae blasphemiae in Deum et eius institutum
coniugale. Tune vir consultus, adeoque omnium consiliariorum, idque in
Caesaris aula, praeses, qui tam absurda, tam obscoena et impia personas?
Pudet pigetque me tui, ita mc Deus amet.

Montanus. Ne incandescas tantopere, mi domine Joannes; non enim recte
intelligis quid dicat dominus praeses. Nam haec eius mens cst : si cacodae-
moni incubuisses, si scortationes frequentasses, eulpam tuam studiose
submonitus, statim agnovisses. Porro ingenue culpam confitenti nemo erat
veniam negaturus. Iam vero concubuisti uxori, et inconcessum thorum pro
gloria ducis: tantum abest, ut culpam tuam supplex depreceris, quare et
venia indignus es. Haec tua pertinacia, hoc cor poenitere nescium male
habet dominum praesidem.

Wordenas. Si id genus frigidis commentis poteritis Deum iudicem illudere,
non male habebit causa vestra3 scd Deus non irridetur.

(1) In margine : Uxor in monasterium detrusa a mariti nece.

29

