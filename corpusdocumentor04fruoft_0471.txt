ANNO 1525 425

Wordenas (1). Quando Petri authoritatem vestrae legationi praetenditis,
perdite me quoque divi Petri virtute et orco tradite diris devotum.

Duvenvorthus. Quid? ausin te tali imprecationis periculo committere? et
eam devotionem experiri?

IVonienas. Quidni? Sic enim palam fieret, si Spiritus sanctus ratam
habeat istorum, qui se Apostolos iactant, devotionem. Sed non tentabunt
haec arma sibi sumere in manus, qui ab Imperatore et- mundi principibus
alia arma mutuarunt, quibus iustos opprimant et conficiant (2). Christus:
ιε Si vis, inquit, (neminem cogens) ad vitam ingredi, serva mandata. n At vestra
cautio longe huic dissimilis mortem intentat nobiS, nisi in vos iurati simus.
Christus noluit hic suos dominari, noluit suos rerum potiri, et alijs armis,
quam spiritualibus pugnare; atqui Papa omnibus modis sese Antechristum
quendam declarat, neque ullam virtutem habet, quam divo Petro Scriptura
eum laude tribuit.

Enchusanus. Quid opus nobis multa concionari? An non omnis potestas
a domino Deo est?

Wordenas. Etiam.
Montanus (3). Ergo et nostra haec potestas, qua te ut haereticum possumus

condemnatum in manus potestatis saecularis tradere, a Deo est.

Wordenas. Eadem ratione excusabitur et Iseariotes ille, qui principibus
sacerdotum Christum tradidit. Excusabuntur et primores Iudaeorum, quibus
religiosum erat Christum int-erficere: sed in manus Pilati eum tradere ad
condemnationem leve erat3 nam eodem iure illorum potestas a Deo fuit,
quo vestram hanc potestatem a Deo esse contenditis. Videte autem ne bonae
istae rationes vos subvertant. Nam uti Christi et Apostolorum memoria in
benedictionibus manebit, et natalem illorum celebrabit posteritas, ita nihil
dubito, quin, si me ob veritatis confessionem maxime perdatis, ego gloriosus,
vos eontra inglorij perpetuo sitis mansuri.

Enchusanus. Siccine nos Iudaeis, Scribis et Pharisaeis comparas, homo
impudens (4) 2

Rosemundus. An nos persequutores sumus?

Wordenas. Quid sitis, loquuntur istae compedes (5), si maxime ego taceam.
Interim vestram appello conscientiam, num quid minus fecistis in me, quam
Iudaei ipsi Christi interfectores? Vestro ego iussu comprehensus in carcere
tanto tempore haereo: et nunc haereseos condemnatum tradituros me
potestati saeculari interminamini‚ quam ob culpam, quaeso?

Montanus. Imperator te comprehendi iussit, nos in culpa non sumus (6).
Si qua facta sit tibi iniuria, de hoc eum imperatoria maiestate expostulato.

Wordenas. Pulchre sane Imperatoris augustam dignitatem impietati vestrae

(l) In marqine ε Stupet'acti tam forti animo conticuerunt inquisitores mutuo
sese aspicientes.
(2) Idem : Matthaei, 19.

(3) Idem : Achilleum argumentum.
(4) Idem : Crimen lesae maJestatis.
(5) Idem : Hoc dicto agitabat compedes.

(6) Idem : Praetextus inquisitorum.

