ANNO 1525 321

Montibus, decano ecclesie Sancti Petri Lovaniensis, Morinensis, Camera-
censis et Leodiensis diocesis, salutem et apostolicam benedictionem.

Cum ad nihil aliud nostra aspiret intentio, quam ut Christi fidelium animas
Deo lucri facere possimus, libenter operam vigilem adhibemus, ut diabolica
fraude damnati ad caulam dominicarum ovium reducantur, et si quid animo-
rum perversitate ducti in eorum damnato proposito perseverare maluerint,
taliter in eos animadvertatur, quod eorum pena sit ceteris in exemplum3
dudum siquidem, postquam felicis recordationis Adrianus papa sextus, prede-
cessor noster, cupiens adversus perditionis filii Martini Luteri pernitiosum
damnatumque dogma et hereticam pravitatem, que in partibus Alcmanie
Inferioris ac Flandrie et aliis dominiis carissimo in Christo tilio nostro Carolo,
Romanorum et Hispaniarum regi catholico, in imperatorem electo, subiectis,
inimico seminante, pullulabat, debitis providere remediis, nonnullos in dictis
partibus cum plena et omnimoda facultate et auctoritate faciendi et exercendi,
que ad dicti detestabilis dogmatis hereticeque pravitatis inquisitoris officium
spectabant et pertinebant, inquisitores generales per suas litteras constituerat
et deputaverat3 pro parte dilecte nobis in Christo filie nobilis mulieris Mar-
garete, archiducisse Austrie, dicti Caroli amite, etin dictis dominiis pro eo
gubernatricis nobis exposito, quod multorum querele de personis per ipsum
predecessorem ad heresim Lutheranam hujusmodi extirpandam deputatis ad
eam delate fuerant, adeo quod aliqua scandala inde exoriri posse sormida-
bantur3

Nos tunc dilecto filio nostro Laurentio, tituli Sancte Anastasie presbytero
cardinali, tunc ad universam Germaniam nostro et apostolice sedis legato, ut
se de premissis informaret et si per informationem huiusmodi sibi constaret
ad hujusmodi Lutherane heresis extirpationem per prefatum predecessorem
deputatos ad premissa exequenda minus ydoneos fore aut pro pace et
quiete expedire, alios eorum loco deputare, per eundem predecessorem
deputatos prefatos ab officio eis commisso hujusmodi auctoritate apostolica
amoveret ac eorum loco vos vel duos aut unum vestrum. prout ipsi Laurentio
cardinali magis visum foret expedire, in prefatis dominiis dicti horrendi
dogmatis hereticeque pravitatis generales inquisitores cum facultate quos
culpabiles comperiretis‚ juxta excessuum qualitates puniendi ac quibuscum-
que judicibus et personis etiam causarum palatii apostolici auditoribus seu
locatenentibus eorumdem etiam quavis auctoritate fungentibus sub censuris
ecclesiasticis et privationis ac inhabilitatis penis inhibendi omniaque et sin-
gula alia in premissis et circa ea neccssaria seu quomodolibet oportuna et que
ad hujusmodi inquisitionis officium de jure vel consuetudine quomodolibet
pertinebant et spectare noscebantur, faciendi et exequendi, dicta auctoritate
constitueret et deputaret, per alias nostras litteras in forma brevis commisi-
mus et mandavimus, necnon omnes et singulas causas coram ipsis ab ipso
predecessore deputatis pendentes in eventum quod illi per ipsum Laurentium
cardinalem et legatum per eos seu vos in eorumdem amotorum loco surrogare
contingeret, in eo statu in quo existebant resumendas, seu, si vobis visum
foret, de novo cum omnibus et siugulis eorum incidentibus, dependentibus,
emergentibus, annexis et connexis audiendas, cognoscendas fineque debito
terminandas, ac id quod per ipsos in litteris predecessoris hujusmodi deputa-
tos factum foret, nullius roboris vel momenti esse decernimus, prout in

eisdem litteris plenius continetur. ⁰1

