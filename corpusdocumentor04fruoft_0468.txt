422 ANNO 1525

Montanus. Quid porro negas quod in ore est omni populo, et vel mille
testibus. si sit opus, probari possit?

Wordenas. Si quos coniugij mei testes habetis, eorum edantur nomina.

Montanus. Imo ex sola fama, si testes desiderentur maxime, secundum iura
nostra canonica condemnari poteris (l), quanquam tam locupletes huius rei
testes sunt nobis, ut, sive aias, sive neges, illorum freti testimonijs‚ ignibus te
quidem simus condemnaturi (2).

H'ordenas. Si hoc vobis decretum stat, quid opus habetis hac inquisitione,
quin me ad palum quamprimum rapitis, ut libidinem vestram expleatis?
Siquidem sanguinarii estis et ignes spiratis.

Montanus (3). Hoc ego praedico tibi, si perrexeriS, ut coepisti, tergiversari,
dura te questione aggrediemur, ut, si nolis sponte, vel vi coactus coniugem
te fateare.

Wordenas. Itane, iudices, nullis convictum testibus quaestioni adhibebitis?
An quisquam tenetur prodere seipsum? Iniquum cst ut vos experiar tortores,
qui mihi fidei inquisitores designati estis.

Montanum Primum parochus vester testatur te maritum esse : quo nomine
et te ad aulam Mechliniensem detulit3 deinde fama publica rem ipsam
confirmat. Quare satis habemus informationis, ut te quaestione exploremus

Worclenas. Si sic habet vinetorum causa, pronum erit duobus aut tribus
calumniatoribus falsos rumores de insontibus spargere : quibus si temere
habeatur fides, ilicet actum erit de nostra vita. Caeterum accersatur ecclesiae
nostrae pastor, ut testificetur coram, si mihi ducta sit uxor.

Montanus. Scimus tibi uxorem esse ductam.

{Vordenaa In quanam ecelesia et coram (Quibus, quandoid factum acce-
pistis?

Montanus. Non omnino vanum cst aut falsum quod fama fert.

Wordenas. Nae vos iniqui in me iudices estis, qui ex sola fama bimestre
totum in carcere me detinuistis. Si satis est vobis auritos habuisse testes,
oculatum nullum, ite, damnate me, ut carceris huius taedio aliquando solvar,
et vos mihi amplius molesti esse desinatis.

Montanus. Cunctatio ista tua certe tibi non profuerit, quin nostrum ius
ad extremum usquc adversum te persequemur. Quare praestaret (4), et e
salute tua esset, ut rerum omnium claram nobis confessionem ingenue
dares : ut, si te supplicem nobis demittereS, culpam deprecatus, misericordiae
sinum tibi aperiamus. ’

Wordenas. Novi fraudulentiam vestram, qua me captatum venitis. Tempus
nunc est vestrum paratum, corpusculum hoc quidem meum comburere pote-
ritis (5), caeterum animam hanc coelestis Pater in sua manu perpetuo est
servaturus. Qua spe fretus, nihil timebo a facie eorum qui mihi m-ale volunt.

Bzzclco (6). Noli, quaeso, mi Joannes, animum tuum sie obfirmare adversus

(l) In maryine ε O iura, 0 canones.

(2) Idem : Ignes spirant et caedes homines sanguinarii.
(32³ Idem : Theologica lenitas

(4) Idem ε Dolosa vulpes Montanus.

(5) Idem ε Constantia martyris.

(6) Idem : Ut blanditur crocodilus.

